+++
date = "2016-11-24"
title = "मसान (Masaan)"
subtitle = ""
summary = ""
draft = false
categories = ["Non-Tech"]
slug = "masaan"
+++

तसव्वुर से उसके ही 

कुछ, यूँ उतर के तुम 

उसके नज़रों से छल करती ,

<br>

आज छज्जे पे बैठ के उसके 

दिल का, अकस्मात् 

टोह क्यों ले रही

<br>

याद है वो मेले में 

इनायत थी मिली उसे 

जो गुब्बारों की सनसनी दौड़ में 

आतिशबाजियों के बीच 

मन विक्षिप्त कर दिया था तुमने

<br>

जब संगम के किनारे 

उस शांत

मदमस्त हवा के बीच 

सलीके में 

लब काँप उठे थे उसके

<br>

प्रेम की चरमसीमा थी वो 

या अमरसंगीत का शुभारम्भ 

जब घाट पर उस दिन 

तुम्हारा मोती चुरा कर उसने 

अपनी रूह के संग

जलाया था तुम्हे

<br>

उन्हीं लबों से उसने 

सुरा उतारी थी भीतर 

वो दोस्त ही तो थे 

जो प्रेम के छाये में भी 

सूरज को मुट्ठी में लिए फिरते थे

<br>

आओ उड़ चलें फिर 

इस मसान से कहीं दूर 

लौट आएंगे जब 

तुम थक जाओगी 

अकेले गोते लगाते लगाते

<br>
